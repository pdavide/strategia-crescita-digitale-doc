Premessa
--------

Le *policies* dell'innovazione italiana hanno tradizionalmente
pensato più a digitalizzare processi esistenti, invece di utilizzare il
digitale come leva di trasformazione economica e sociale.

Ma l'agenda digitale è invece un'occasione di trasformazione
essenziale per perseguire i grandi obiettivi della crescita,
dell'occupazione, della qualità della vita, della rigenerazione
democratica nel paese. E se si mettono al centro delle azioni i
cittadini e le imprese, l'innovazione digitale diventa è un
investimento pubblico che coincide immediatamente con una riforma
strutturale del Paese.

Il processo di digitalizzazione, per definizione, è trasversale e
pertanto anche la presente strategia dovrà integrare quanto
realizzato o in fase di realizzazione sulla base dei documenti
strategici del settore pubblico, con particolare riferimento a:

-  Legge n. 124 del 07/08/2015 recante “Deleghe al Governo in materia di
       riorganizzazione delle amministrazioni pubbliche” (G.U. n. 187
       del 13 agosto 2015);

-  «Patto per la Salute» e le relative iniziative di e-Health del
       Ministero delle Salute;

-  piano della Giustizia Digitale in ambito civile e penale;

-  programma di riforma "La Buona Scuola" del MIUR;

-  strategia per la digitalizzazione delle imprese all'interno del PON
       competitività per Ie 8 regioni del SUD;

-  azioni per il digitale nell’ambito del PON Cultura e Sviluppo
       2014-2020;

-  iniziative previste nel PON Governance-capacità istituzionale;

-  azioni relative al PON Metro per le Smart Cities and Communities;

-  strategia per la smart specialization per la ricerca, l'innovazione e
       la competitività del sistema produttivo nazionale e regionale.

In quest'ottica, deve realizzarsi una piena sinergia con altre
strategie pubbliche in essere, sia di pertinenza del governo
nazionale sia di competenza regionale, per mettere utilmente "a
sistema" obiettivi, processi e risultati.

Una ricetta nuova, dunque, che mette al centro le esigenze di
modernizzazione e sviluppo digitale di cittadini e imprese italiane,
anche utilizzando gli interventi nel settore pubblico come leva. Per
questo, la presente strategia si focalizza su:

-  il coordinamento di tutti gli interventi di trasformazione digitale e
       l'avvio di un percorso di centralizzazione della programmazione e
       della spesa pubblica in materia;

-  il principio di Digital First, attraverso lo switch-off della
       tipologia tradizionale di fruizione dei servizi al cittadino; la
       diffusione di cultura digitale e lo sviluppo di competenze
       digitali in imprese e cittadini;

-  la modernizzazione della pubblica amministrazione partendo dai
       processi, superando la logica delle regole tecniche e delle linee
       guida e puntando alla centralità dell'esperienza e bisogno
       dell'utenza;

-  un approccio architetturale basato su logiche aperte e standard, che
       garantiscano accessibilità e massima interoperabilità di dati e
       servizi;

-  soluzioni volte a stimolare la riduzione dei costi e migliorare la
       qualità dei servizi, contemplando meccanismi di remunerazione
       anche capaci di stimolare i fornitori a perseguire forme sempre
       più innovative di erogazione/fruizione dei servizi.

La presente strategia ha, inoltre, un **carattere dinamico,** per
essere capace di adattarsi progressivamente agli scenari nel periodo
di riferimento 2014-2020.

L’Agenzia per l'Italia digitale [1]_ ne coordina l'attuazione con
tutte le amministrazioni centrali e locali, e avvalendosi del
supporto concreto e fattivo di tutte le Regioni e delle loro
strutture sui territori.

**Lo sviluppo della strategia deve, infatti, avvenire secondo la
logica della co-progettazione, anche valorizzando le *best
practices* sul territorio per definire piani e standard nazionali.**

La presente strategia è stata redatta **a valle di un processo di
consultazione partecipato sia online sia offline, svoltosi dal 20
novembre 2014 al 20 dicembre 2014** e che ha coinvolto tutti gli
stakeholders pubblici e privati, nonché numerosi cittadini e
associazioni civiche.

A seguito della consultazione pubblica, conclusasi il 20 dicembre
2014, che metteva in condivisione la prima versione della Strategia,
sono pervenuti 578 commenti/proposte di emendamento da parte di 83
utenti: di tali commenti, contenenti proposte di integrazione e
modifica di “Crescita Digitale”, circa 140 sono stati valutati
coerenti e quindi sottoposti ad un’analisi più approfondita
concernente la catalogazione e la sintesi dei commenti ritenuti
omogenei. I criteri di valutazione: presenza nella strategia della
tematica sollevata e ambiti di competenza, pertinenza del
commento/emendamento, livello di dettaglio.

Sono stati inclusi integralmente nella versione definitiva della
Strategia 6 commenti, mentre altri 13 sono stati accolti in modo
parziale.

Maggiori informazioni sulla consultazione sono disponibili online:
`http://commenta.formez.it/ch/crescita\_digitale/ <http://commenta.formez.it/ch/crescita\_digitale/>`_.

.. rubric:: Note

.. [1] Una logica di razionalizzazione e efficienza che capitalizza
       quanto di buono realizzato finora e lo proietta nel quadro di
       sistema Paese.
       
       Per un'attuazione corretta e trasparente della
       presente strategia, l'AgID pubblicherà periodicamente gli stati
       di avanzamento.