Obiettivi strategici
--------------------

**L'Italia deve crescere:** il PIL italiano soffre più degli altri e
la sua ripresa è troppo lenta. Lo sviluppo del nostro Paese è di
gran lunga inferiore alla media europea e lo sono anche le nostre
prospettive di crescita.

.. figure:: images/evoluzione-pil-eu-2005-2015.png
   :alt: Evoluzione del Pil nei principali Paesi europei, anni 2005-2015
   
   Fonte: elaborazioni DPS su dati Eurostat; per il 2013-2015 stime
   Eurostat
   
   Figura 1 - **Evoluzione del Pil nei principali Paesi europei, anni 2005-2015**
   (valori concatenati, anno di riferimento 2005; numero indice 2005=100)

Gli anni in cui il PIL nazionale è rimasto stagnante o arretrato sono
gli stessi in cui il processo di digitalizzazione non si è realizzato.
Puntare sul recupero del terreno perduto nella trasformazione digitale è
la chiave della presente strategia.

Il Consiglio europeo del 26 e 27 giugno 2014 ha ribadito frale
principali ricette anticrisi proprio quella del **mercato unico
digitale.** Si tratta di una misura che vale il 3% del PIL all'anno.

Utilizzare le leve pubbliche per lo sviluppo digitale di cittadini e
imprese è il fulcro di questa strategia. Le risorse pubbliche devono
servire per promuovere la trasformazione digitale delle imprese
italiane e sviluppare le competenze dei cittadini.

**Per questo il documento si chiama “crescita digitale" perché è una
strategia dinamica che si deve adeguare alle nuove sfide, all'evoluzione
tecnologica, e al mercato, con un focus sullo sviluppo socio-economico
del sistema paese.**

Gli interventi proposti intervengono sulla pubblica amministrazione
esclusivamente in quanto piattaforma abilitante, ma come un mezzo,
non un fine. Una leva potente per aumentare la domanda digitale (di
cui l'Italia registra percentuali inferiori alla media europea) se
percorsa in logica switch-off delle modalità tradizionali di
fruizione del servizio al cittadino.

Questo documento, quindi, traccia una *roadmap* per la
digitalizzazione del Paese capace di:

a. determinare il **progressivo switch off dell'opzione analogica**
per la fruizione dei servizi pubblici, progettando la
digitalizzazione della pubblica amministrazione in un'ottica
**centrata sull'utente** e coordinando e mettendo a sistema le
diverse azioni avviate da tutte amministrazioni pubbliche

b. garantire **crescita economica e sociale,** attraverso lo
**sviluppo di competenze nelle imprese** e di **diffusione di
cultura digitale fra i cittadini** che generi nuova offerta capace
di competere sui mercati globali, e una accresciuta domanda capace a
sua volta di stimolare offerta innovativa e qualificata, in un
circolo virtuoso

c. rendere più efficiente il sistema paese, **coordinando in materia
unitaria la programmazione** e gli investimenti pubblici in
innovazione digitale e ICT.
