Analisi SWOT
^^^^^^^^^^^^

L’analisi sulla diffusione del digitale nel nostro Paese nel suo
complesso [27]_, le criticità, i fattori trainanti e i fabbisogni
inerenti il livello territoriale, espressi dalle Regioni nei documenti
di Strategia Intelligente (RIS3) e nelle Agende digitali regionali, i
cui contenuti sostanzialmente confluiscono negli Assi dei POR FESR
dedicati all’Obiettivo Tematico 2, sono stati oggetto di approfondimento
per l’individuazione delle priorità e, conseguentemente, delle linee
d’azione che compongono la strategia per la Crescita Digitale.

Nella Tabella SWOT che segue sono stati evidenziati gli elementi di
maggior rilievo emersi da tale analisi, alcuni dei quali di particolare
rappresentatività per una o più regioni (rilevate secondo le tre
categorie: Regioni Più Sviluppate - RPS, Regioni in Transizione - RT,
Regioni Meno Sviluppate - RMS), mentre nei casi in cui non vi sia uno
specifico riferimento territoriale le indicazioni riflettono lo stato
complessivo del Paese. Si osservi che alcune caratteristiche evidenziate
possono risultare contrastanti in quanto collocate in quadranti diversi
secondo la categoria regionale che le ha espresse.

Il percorso logico, che parte quindi dall’approfondimento dei caratteri
nazionali e territoriali e si è sviluppato, successivamente,
nell’individuazione delle priorità e nella valutazione del loro impatto
sulla crescita digitale del paese, ha portato alla selezione dei
seguenti macro-obiettivi: completare e rendere più sicura
l’infrastruttura tecnologica delle amministrazioni italiane;
incrementare l’accesso al web di cittadini e imprese, in linea con gli
obiettivi della DAE [28]_, e agevolare la partecipazione alla vita
pubblica; favorire l’utilizzo dei servizi digitali e lo sviluppo
dell’economia digitale.

La definizione dei settori considerati strategici e all'individuazione
delle relative aree applicative è quindi anche il risultato dell’analisi
della debolezza della domanda, che emerge in modo inequivocabile dalle
criticità evidenziate dalle diverse categorie dei territori (cfr. il
riquadro relativo alle “Debolezze”), e che può essere superata, secondo
tali obiettivi, da una pluralità di azioni:

-  drastica riduzione del digital divide relativo alla connettività
   delle aree svantaggiate, potenziamento delle infrastrutture digitali
   delle pubbliche amministrazioni, in coerenza col paradigma del cloud,
   e loro messa in sicurezza;

-  sviluppo di piattaforme abilitanti per il settore pubblico e privato,
   il cui uso può favorire lo switch off analogico;

-  razionalizzazione e ammodernamento dell’offerta di servizi, già
   elevata in numerose realtà della PA italiana, anche nella prospettiva
   di una maggiore usabilità e accessibilità, apertura del patrimonio
   informativo pubblico e la progressiva inclusione delle categorie di
   utenti in ritardo, anche tramite l’individuazione di caratteri e
   profili strettamente correlati nell’utilizzo delle tecnologie
   digitali;

-  specializzazione delle applicazioni verticali anche nella prospettiva
   di una maggiore integrazione e partecipazione degli utenti alla vita
   delle amministrazioni.

+-----------------------------------------------------------------------------------------------------------------------------------------------------------------------------------------------------------------------------------------+---------------------------------------------------------------------------------------------------------------------------------------------------------------------------------------------------------------------------------------------------------------------------------------------------+
| **FORZE**                                                                                                                                                                                                                               | **DEBOLEZZE**                                                                                                                                                                                                                                                                                     |
|                                                                                                                                                                                                                                         |                                                                                                                                                                                                                                                                                                   |
| Coordinamento nazionale attraverso AgID con visione unitaria                                                                                                                                                                            | Attuale carenza di infrastrutture di connettività ultra-veloce                                                                                                                                                                                                                                    |
|                                                                                                                                                                                                                                         |                                                                                                                                                                                                                                                                                                   |
| Aumentata consapevolezza politica e sociale del ruolo strategico del processo di digitalizzazione                                                                                                                                       | Carenza di innovazione nelle PMI                                                                                                                                                                                                                                                                  |
|                                                                                                                                                                                                                                         |                                                                                                                                                                                                                                                                                                   |
| Progressiva diffusione della banda larga (RT-RMS) e contestuale e sinergico avvio piano nazionale Banda Ultra Larga                                                                                                                     | Frammentazione delle risorse e duplicazione degli investimenti                                                                                                                                                                                                                                    |
|                                                                                                                                                                                                                                         |                                                                                                                                                                                                                                                                                                   |
| Quadro normativo di riferimento che indirizza gli ambiti di azione                                                                                                                                                                      | Difficoltà strutturali connesse alla conformazione del territorio ed elevato numero di amministrazioni di piccole dimensioni in posizione marginale per la connettività ad alta velocità (RPS-RMS)                                                                                                |
|                                                                                                                                                                                                                                         |                                                                                                                                                                                                                                                                                                   |
| Buona dotazione infrastrutturale, sia materiale che immateriale e buon livello di diffusione di strumenti e di servizi digitali in alcuni ambiti verticali della PA (scuola, sanità) (RPS)                                              | Ritardo nella realizzazione di sistemi per la protezione delle infrastrutture e di buona parte dei servizi essenziali (RPS)                                                                                                                                                                       |
|                                                                                                                                                                                                                                         |                                                                                                                                                                                                                                                                                                   |
| Diffusa presenza di imprese ICT (RPS)                                                                                                                                                                                                   | Eterogeneità di tecnologie e livello medio - basso di interoperabilità e di cooperazione applicativa tra gli enti pubblici (RPS) e insufficiente dotazione infrastrutturale, materiale e immateriale (RT); persistenza di fenomeni di digital divide e di carenza infrastrutturale in ICT (RMS)   |
|                                                                                                                                                                                                                                         |                                                                                                                                                                                                                                                                                                   |
| Presenza di piattaforme tecnologiche in ambiti scientifici e produttivi ad alto contenuto di conoscenza e tecnologia (RPS) e buona presenza di servizi telematici messi a disposizione dalla PA locale, anche in forma aggregata (RT)   | Limitata capacità di dialogo tra imprese e PA per il ritardo dell’adozione di tecnologie dell’informazione da parte delle pubbliche amministrazioni (RT)                                                                                                                                          |
|                                                                                                                                                                                                                                         |                                                                                                                                                                                                                                                                                                   |
| Elevato patrimonio informativo di dati pubblici omogenei a livello territoriale (RPS-RMS)                                                                                                                                               | Basso livello d’interattività dei servizi online, in gran parte limitato alla fornitura della modulistica (RPS)                                                                                                                                                                                   |
|                                                                                                                                                                                                                                         |                                                                                                                                                                                                                                                                                                   |
| Disponibilità di un ricco patrimonio, territorialmente diffuso, di risorse naturali e culturali (materiali ed immateriali), in cui emergono alcuni siti e beni di particolare rilievo ed attrattività                                   | Maggiore utilizzo degli open data come strumento di trasparenza che come stimolo all’economia (RPS)                                                                                                                                                                                               |
|                                                                                                                                                                                                                                         |                                                                                                                                                                                                                                                                                                   |
|                                                                                                                                                                                                                                         | Modeste performance delle amministrazioni pubbliche regionali nei processi di gestione, monitoraggio, controllo e valutazione dei programmi, di diffusione e sfruttamento dei sistemi di open governance e di semplificazione e attuazione delle riforme amministrative (RMS)                     |
|                                                                                                                                                                                                                                         |                                                                                                                                                                                                                                                                                                   |
|                                                                                                                                                                                                                                         | Basso livello di skill e cultura digitale nella popolazione e nelle imprese; ritardo nella diffusione di internet e limitato utilizzo dei servizi on-line e dell’e-commerce                                                                                                                       |
|                                                                                                                                                                                                                                         |                                                                                                                                                                                                                                                                                                   |
|                                                                                                                                                                                                                                         | Processo di crescita dei livelli di alfabetizzazione digitale più lento rispetto alle dinamiche di sviluppo dell’innovazione tecnologica (RMS) e bassa percentuale di figure professionali con competenze specialistiche in ambito ICT (RT)                                                       |
+-----------------------------------------------------------------------------------------------------------------------------------------------------------------------------------------------------------------------------------------+---------------------------------------------------------------------------------------------------------------------------------------------------------------------------------------------------------------------------------------------------------------------------------------------------+
| **OPPORTUNITÀ**                                                                                                                                                                                                                         | **MINACCE**                                                                                                                                                                                                                                                                                       |
|                                                                                                                                                                                                                                         |                                                                                                                                                                                                                                                                                                   |
| Presenza delle Condizionalità della politica di coesione e convergenza verso una strategia comune (RMS)                                                                                                                                 | Mancanza di coordinamento e disallineamento temporale delle azioni strategiche individuate fra le diverse regioni                                                                                                                                                                                 |
|                                                                                                                                                                                                                                         |                                                                                                                                                                                                                                                                                                   |
| Sviluppo di infrastrutture abilitanti e servizi digitali che favoriscano la riduzione del divario digitale (RMS)                                                                                                                        | Restrizioni di carattere tecnico (produzione di soluzioni non interoperabili) che rallentano l’accesso e la condivisione dei contenuti digitali (RT)                                                                                                                                              |
|                                                                                                                                                                                                                                         |                                                                                                                                                                                                                                                                                                   |
| Elevata attenzione verso la digitalizzazione dei processi interni della PA (RPS)                                                                                                                                                        | Procedure pubbliche che richiedono ancora in tutto o in parte lo svolgimento dell’iter secondo canali tradizionali (RT-RMS)                                                                                                                                                                       |
|                                                                                                                                                                                                                                         |                                                                                                                                                                                                                                                                                                   |
| Elevata e crescente diffusione di dispositivi mobili avanzati                                                                                                                                                                           | Scarsa interoperabilità fra i sistemi informatici pubblici e procedure on line troppo complicate/lunghe con diffusione di timori legati alla sicurezza/riservatezza dei dati                                                                                                                      |
|                                                                                                                                                                                                                                         |                                                                                                                                                                                                                                                                                                   |
| Crescente sensibilità da parte della popolazione delle opportunità offerte dall’innovazione tecnologica e dalle TIC con effetti positivi sulla domanda di servizi e acquisizione di nuove competenze (RPS)                              | Possibile aumento del digital divide nelle fasce di popolazione a bassa alfabetizzazione digitale collegato alla diffusione delle TIC nei servizi pubblici (RMS) e per il progressivo invecchiamento della popolazione (RPS)                                                                      |
|                                                                                                                                                                                                                                         |                                                                                                                                                                                                                                                                                                   |
| Miglioramento dei livelli di partecipazione nei processi decisionali                                                                                                                                                                    |                                                                                                                                                                                                                                                                                                   |
|                                                                                                                                                                                                                                         |                                                                                                                                                                                                                                                                                                   |
| Switch-off dei tradizionali canali di interlocuzione con la PA                                                                                                                                                                          |                                                                                                                                                                                                                                                                                                   |
|                                                                                                                                                                                                                                         |                                                                                                                                                                                                                                                                                                   |
| Nuovi investimenti derivanti da economie rese possibili dalla razionalizzazione della spesa ICT pubblica                                                                                                                                |                                                                                                                                                                                                                                                                                                   |
+-----------------------------------------------------------------------------------------------------------------------------------------------------------------------------------------------------------------------------------------+---------------------------------------------------------------------------------------------------------------------------------------------------------------------------------------------------------------------------------------------------------------------------------------------------+

.. rubric:: Note

.. [27]
   Il DAS 2015 posiziona l’Italia al 25° posto sui 28 paesi europei
   nella misurazione dell’Indice europeo sulla Digital Agenda)
   https://ec.europa.eu/digital-agenda/en/scoreboard/italy#\_ftn1

.. [28]
   Gli obiettivi collegati al potenziamento e al consolidamento della
   connettività sono presenti nella strategia della Banda Ultralarga
