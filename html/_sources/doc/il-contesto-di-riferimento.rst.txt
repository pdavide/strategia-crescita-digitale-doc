Il contesto di riferimento
--------------------------

+----------------------------------+---------+---------+---------+---------+---------+---------+
| Utenti Internet ultimi 12 mesi   | 2010    | 2011    | 2012    | 2013    | 2014    | 2015    |
+==================================+=========+=========+=========+=========+=========+=========+
| Sesso                            |         |         |         |         |         |         |
+----------------------------------+---------+---------+---------+---------+---------+---------+
| Maschi                           | 54,6%   | 56,6%   | 58,3%   | 60,2%   | 62,4%   | 65,0%   |
+----------------------------------+---------+---------+---------+---------+---------+---------+
| Femmine                          | 43,6%   | 46,7%   | 47,0%   | 49,7%   | 52,8%   | 55,8%   |
+----------------------------------+---------+---------+---------+---------+---------+---------+
| Classe di età                    |         |         |         |         |         |         |
+----------------------------------+---------+---------+---------+---------+---------+---------+
| 6-10 anni                        | 36,7%   | 38,2%   | 40,7%   | 44,9%   | 44,6%   | 43,8%   |
+----------------------------------+---------+---------+---------+---------+---------+---------+
| 11-14 anni                       | 75,7%   | 78,0%   | 76,3%   | 80,7%   | 80,9%   | 80,4%   |
+----------------------------------+---------+---------+---------+---------+---------+---------+
| 15-17 anni                       | 87,2%   | 89,1%   | 88,3%   | 89,6%   | 91,2%   | 92,0%   |
+----------------------------------+---------+---------+---------+---------+---------+---------+
| 18-19 anni                       | 90,4%   | 88,7%   | 88,6%   | 89,9%   | 93,9%   | 92,0%   |
+----------------------------------+---------+---------+---------+---------+---------+---------+
| 20-24 anni                       | 82,1%   | 85,5%   | 85,6%   | 85,4%   | 89,3%   | 90,7%   |
+----------------------------------+---------+---------+---------+---------+---------+---------+
| 25-34 anni                       | 73,3%   | 77,0%   | 78,9%   | 80,1%   | 89,3%   | 85,1%   |
+----------------------------------+---------+---------+---------+---------+---------+---------+
| 35-44 anni                       | 64,6%   | 69,4%   | 68,9%   | 73,4%   | 76,1%   | 80,1%   |
+----------------------------------+---------+---------+---------+---------+---------+---------+
| 45-54 anni                       | 53,0%   | 56,0%   | 58,6%   | 61,2%   | 66,1%   | 70,0%   |
+----------------------------------+---------+---------+---------+---------+---------+---------+
| 55-59 anni                       | 41,0%   | 42,2%   | 45,2%   | 48,7%   | 52,0%   | 60,4%   |
+----------------------------------+---------+---------+---------+---------+---------+---------+
| 60-64 anni                       | 25,2%   | 28,6%   | 30,9%   | 36,4%   | 41,1%   | 45,9%   |
+----------------------------------+---------+---------+---------+---------+---------+---------+
| 65-74 anni                       | 12,1%   | 13,8%   | 16,3%   | 18,9%   | 21,2%   | 25,9%   |
+----------------------------------+---------+---------+---------+---------+---------+---------+
| 75 anni e più                    | 2,0%    | 2,7%    | 3,3%    | 3,5%    | 4,4%    | 6,7%    |
+----------------------------------+---------+---------+---------+---------+---------+---------+
| Ripartizione geografica          |         |         |         |         |         |         |
+----------------------------------+---------+---------+---------+---------+---------+---------+
| Nord-Ovest                       | 53,6%   | 56,5%   | 57,1%   | 58,0%   | 61,5%   | 64,6%   |
+----------------------------------+---------+---------+---------+---------+---------+---------+
| Nord-Est                         | 51,3%   | 55,9%   | 57,6%   | 60,1%   | 61,5%   | 65,2%   |
+----------------------------------+---------+---------+---------+---------+---------+---------+
| Centro                           | 51,3%   | 54,2%   | 55,0%   | 57,6%   | 60,4%   | 61,6%   |
+----------------------------------+---------+---------+---------+---------+---------+---------+
| Sud                              | 41,9%   | 43,6%   | 43,3%   | 46,7%   | 49,2%   | 53,1%   |
+----------------------------------+---------+---------+---------+---------+---------+---------+
| Isole                            | 44,5%   | 44,0%   | 47,5%   | 49,9%   | 53,0%   | 53,8%   |
+----------------------------------+---------+---------+---------+---------+---------+---------+
| Condizione occupazionale         |         |         |         |         |         |         |
+----------------------------------+---------+---------+---------+---------+---------+---------+
| Occupati                         | 68,7%   | 71,7%   | 73,0%   | 75,7%   | 79,1%   | 81,1%   |
+----------------------------------+---------+---------+---------+---------+---------+---------+
| In cerca di nuova occupazione    | 54,8%   | 58,8%   | 56,3%   | 61,0%   | 65,1%   | 68,5%   |
+----------------------------------+---------+---------+---------+---------+---------+---------+
| In cerca di prima occupazione    | 59,7%   | 68,9%   | 66,5%   | 68,0%   | 75,7%   | 77,9%   |
+----------------------------------+---------+---------+---------+---------+---------+---------+
| Casalinghe                       | 17,1%   | 19,5%   | 19,3%   | 21,6%   | 24,3%   | 29,8%   |
+----------------------------------+---------+---------+---------+---------+---------+---------+
| Studenti                         | 91,8%   | 92,3%   | 93,2%   | 92,1%   | 93,4%   | 94,1%   |
+----------------------------------+---------+---------+---------+---------+---------+---------+
| Ritirati dal lavoro              | 13,3%   | 14,7%   | 16,3%   | 18,3%   | 19,1%   | 23,2%   |
+----------------------------------+---------+---------+---------+---------+---------+---------+
| Altra condizione                 | 22,6%   | 23,2%   | 24,3%   | 24,9%   | 25,5%   | 31,0%   |
+----------------------------------+---------+---------+---------+---------+---------+---------+
| Totale                           | 48,9%   | 51,5%   | 52,5%   | 54,8%   | 57,5%   | 60,2%   |
+----------------------------------+---------+---------+---------+---------+---------+---------+

La domanda di servizi in rete
^^^^^^^^^^^^^^^^^^^^^^^^^^^^^

Il ritardo dell'Italia
~~~~~~~~~~~~~~~~~~~~~~

II quadro che emerge dagli ultimi dati resi disponibili dal Digital
Agenda Scoreboard [2]_ evidenzia una situazione di estrema debolezza
nell'utilizzo dei servizi in rete da parte di cittadini e imprese
italiani.

Al di là della dicotomia relativa agli aspetti infrastrutturali, per cui
l'Italia risulta allineata alla media europea per la banda larga, mentre
presenta una situazione di grave ritardo nella banda ultra larga, il
divario rispetto agli obiettivi dell'Agenda Digitale Europea è tuttora
rilevante. Il dato di penetrazione della banda larga in Italia è del
24,1% rispetto alla media UE del 31,6%.

Gli utenti regolari [3]_ di Internet sono solamente il 63% degli
utenti di età compresa tra 16 e 74 anni, contro una media europea
pari al 76%, mentre per converso sono il 28% gli italiani che non
hanno mai utilizzato Internet contro il 16% della media europea.

.. figure:: images/use-of-internet.png

Il livello di utilizzo dei diversi servizi in rete è di norma
inferiore alla metà del valore medio riscontrabile all'interno
dell'Unione Europea e, di conseguenza, molto distante dagli
obiettivi europei fissati per il 2015. La diffusione dell'acquisto
di beni e servizi in rete è leggermente superiore al 20% in Italia,
a fronte del 53% medio dell'Unione Europea, con valori ancora più
bassi per gli acquisti *cross-border* (11% contro il 16%).

Allo stesso tempo, i cittadini italiani che hanno utilizzato servizi di
e-government sono pari a circa il 24% rispetto al 46% medio europeo,
mentre coloro che hanno inviato moduli della Pubblica Amministrazione
compilati sono poco più del 10% contro il 26%.

Il divario è rilevante anche per le piccole e medie imprese (imprese con
10 e più addetti) che vendono online. In effetti, solo circa il 7% delle
PMI italiane vendono in rete [4]_, rispetto al 16% europeo.

Analizzando la dinamica degli ultimi tre anni si rileva come, nonostante
l'incremento nel valore degli indicatori, il posizionamento relativo
rispetto alla media europea tenda in realtà a peggiorare, ad eccezione
degli utenti regolari di Internet e dell'invio di moduli compilati della
Pubblica Amministrazione.

La domanda dei cittadini
~~~~~~~~~~~~~~~~~~~~~~~~

II ritardo nell'utilizzo dei servizi in rete trova origine
innanzitutto nelle caratteristiche socio-demografiche della
popolazione che utilizza Internet. In effetti, mentre per la fascia
di età 16-24 anni il differenziale è di circa 6 punti percentuali
rispetto alla media europea, il divario cresce sensibilmente per le
fasce di età successive (di 15 punti per la fascia 25-54 e di circa
19 punti per la fascia 55-74 anni).

.. figure:: images/regular-internet-usage.svg
   :alt: L’uso di Internet da parte degli individui - Dati 2015

In sintesi, le principali differenze nell'utilizzo di Internet da
parte dei cittadini si possono riassumere nel seguente modo [5]_:

-  L'utilizzo di internet cresce con l'età, fino ad arrivare a sfiorare
   il 92% nella fascia 18-19 anni, per poi scendere progressivamente
   al 80% nella fascia 35-44 anni, poco al di sopra del 60% per
   quella di 55-59 anni, fino a valori inferiori al 7% nella fascia
   di 75 anni e oltre;

-  Permane un differenziale di poco più di 10 punti tra l'utilizzo di
   Internet da parte dei maschi rispetto alle femmine;

-  La penetrazione per area geografica varia dal 64,6% del Nord-Est al
   53,8% delle Isole;

-  La penetrazione per condizione professionale è attorno al 29% per le
   casalinghe e i ritirati dal lavoro (23,2%), ma sale,
   rispettivamente oltre l’80% e il 94% per gli occupati e gli
   studenti;

-  L'87,1% delle famiglie con almeno un minorenne possiede un
   collegamento a Internet, mentre nelle famiglie di soli anziani di
   65 anni e più la presenza di Internet scende al 16,3%.

Oltre al ritardo nell'utilizzo di Internet si aggiunge anche il
divario negli skills digitali. In Italia, il 55% degli individui
nella fascia 16-74 anni possiede un livello di skills ICT basso
(20,6%) o nullo (34,4%), contro il 44% della Spagna, il 43% della
Francia, il 33% della Germania e il 32% del Regno Unito, fino ad
arrivare a valori inferiori al 30% per Finlandia, Svezia, Olanda,
Danimarca e Lussemburgo [6]_.

Ulteriori differenze si riscontrano anche nei servizi utilizzati dagli
utenti Internet italiani rispetto a quelli degli altri Paesi dell'UE.
L'indice di diversificazione delle attività svolte in rete è inferiore a
5 per l'Italia, contro la media europea di 6,4 [7]_. In effetti, mentre
le attività legate alla comunicazione e all'informazione presentano dei
livelli di diffusione allineati rispetto alla media europea, per quanto
riguarda le attività transattive il divario rimane particolarmente ampio
(39% di acquisti online contro il 65%, 43% di online banking contro il
57%). Allo stesso tempo, gli utenti Internet che hanno utilizzato
servizi di e-government nell'ultimo anno è stato pari al 35,3%, contro
il valore medio europeo del 57% [8]_.

Anche se negli ultimi anni la crescita maggiore è riferibile
all'interazione con altri utenti attraverso i social network, si
riscontrano sensibili incrementi per l'insieme delle attività svolte
online. Ad esempio, dal 2013 al 2014 cresce l’utilizzo di wiki per
ottenere informazioni su qualsiasi argomento dal 58,7% al 60,8%.

Le motivazioni principali che guidano le relazioni online con la
Pubblica Amministrazione, sono il pagamento delle tasse (26,3%),
l'iscrizione a scuole superiori o all'università (21%) e l'accesso alle
biblioteche pubbliche (16,9%) e la prenotazione di visite mediche
(16,7%) [9]_. La condizione professionale è la caratteristica che
influenza maggiormente la motivazione del contatto con la Pubblica
Amministrazione.

Riguardo al gradimento dei servizi online della Pubblica Amministrazione
e alle criticità riscontrate, si può notare come:

-  Un elevato livello di soddisfazione venga rilevato per meno del 5%
   degli utenti Internet, ma è anche vero lo stesso valore si riscontra
   per gli utenti per nulla soddisfatti. La maggior parte degli utenti
   si dichiara, invece, abbastanza soddisfatto, con un gradimento
   relativamente maggiore per l'utilità delle informazioni disponibili
   (67%) rispetto ad altri aspetti come le informazioni sullo stato di
   avanzamento delle pratiche (49%);

-  A livello territoriale, la quota di utenti soddisfatti diminuisce dal
   Nord al Sud, con i valori più elevati per regioni come Trentino Alto
   Adige e Umbria e valori minimi per Calabria e Sicilia. Anche se le
   differenze non sono particolarmente rilevanti, si risconta un
   gradimento leggermente superiore alla media per i comuni centro di
   aree metropolitane e i piccoli comuni, mentre le criticità maggiori
   sono riferibili alle periferie delle aree metropolitane;

-  La qualità delle informazioni (completezza, chiarezza, aggiornamento)
   vengono citate dal 36% degli utenti Internet come la principale
   criticità, seguita dai problemi tecnici del sito (28%) e dalle
   carenze del servizio di assistenza (21%).

Infine, per quanto concerne le motivazioni che spiegano il mancato
utilizzo di Internet da parte delle famiglie, il principale ostacolo
rimane la mancanza di skills (56,3%), seguito dalla percezione di
inutilità (24,5%), mentre la barriera dell'accessibilità economica
riveste un peso relativamente meno importante (14,4% degli intervistati
cita il costo del collegamento o il costo degli strumenti per
connettersi). Da notare, inoltre, come l’8,2% delle famiglie dichiari di
collegarsi in realtà da altri luoghi [10]_.

Questo ultimo aspetto va tenuto in dovuta considerazione nello sviluppo
dei servizi in rete vista la rapida crescita dell'utilizzo dei
dispositivi mobili per lo svolgimento delle diverse attività in rete. In
effetti, nel 2013 erano già 1/3 di utenti che utilizzavano Internet in
luoghi diversi da casa o dal posto di lavoro [11]_.

Un ulteriore aspetto fondamentale nell'orientamento delle politiche per
lo sviluppo dei servizi in rete è rappresentato dal peso ancora
prevalente dell'utilizzo dei canali più tradizionali per l'interazione
con la Pubblica Amministrazione.

Secondo un'indagine condotta dall'lstat nel 2012 [12]_, il contatto
diretto tramite lo sportello rappresenta la modalità ancora prevalente
nella relazione con la Pubblica Amministrazione (64%), seguita dal
telefono (18%), mentre l'utilizzo degli strumenti online si ferma a meno
del 20%. L'utilizzo degli strumenti online supera il 35% per i giovani
con meno di 30 anni e per le persone con un elevato grado di istruzione.
   
   
   
.. figure:: images/contatto-pa-consumatori.svg
   :alt: Modalità prevalente di contatto tra PA - consumatori
   
   Anno 2012, quote percentuali di risposta per titolo di studio
   
   **Modalità prevalente di contatto tra PA - consumatori**
   

II grado di soddisfazione per i servizi prestati online è superiore nel
caso delle pratiche scolastiche (82% di utenti molto o abbastanza
soddisfatti) rispetto alle pratiche sanitarie (73%) a quelle anagrafiche
e a quelle riguardanti il lavoro (70% e 69%, rispettivamente). Anche se
per circa il 40% la qualità del servizio è migliorata nell'ultimo anno,
la maggioranza (48%) ritiene che non ci siano stati miglioramenti
sensibili. La situazione sopra descritta evidenzia come l'obiettivo
dell'Agenda Digitale Europea di avere entro il 2015 il 75% dei cittadini
utenti regolari di Internet non sia stato raggiunto dal nostro Paese.
Negli ultimi cinque anni l'utilizzo di Internet è cresciuto dal 51,5% al
60,2%, con incrementi annui che sono dell'ordine di alcuni punti
percentuali nell'ultimo periodo [13]_.

La domanda delle imprese
~~~~~~~~~~~~~~~~~~~~~~~~

Gli indicatori analizzati dal Digital Agenda Scoreboard in materia
di adozione di servizi digitali mostrano come le imprese italiane
(10 e più addetti) siano allineate rispetto alla media europea in
materia di utilizzo di applicazioni gestionali integrate (ERP),
mentre il divario è più marcato per l'utilizzo di applicazioni di
gestione della relazione con i clienti (CRM), ma anche riguardo alla
diffusione di dispositivi aziendali mobili. Il divario è invece
relativamente minore riguardo alla presenza di siti web e alla
fatturazione elettronica.

.. figure:: images/ebusiness-indicator-italy-2014.png
   :alt: eBusiness indicator Italy 2014

Uno dei dati peggiori riguarda l'e-commerce, che potrebbe invece
rappresentare un buon volano, anche per l'export. Solo il 7% delle
imprese italiane vende online [14]_

Soprattutto per le imprese con meno di 10 addetti, che sono la
stragrande maggioranza del tessuto produttivo, la diffusione delle
attività in rete sconta le difficoltà nelle competenze già rilevate
per i

cittadini che si accentuano per le imprese nelle quali l'età del
titolare di impresa è più elevata.

.. figure:: images/enterprises-using-computer-network-for-sales.svg
   :alt: Enterprises using computer network for sales (at least 1%) – Dati 2015
   
   Enterprises using computer network for sales (at least
   1%) – Dati 2015

Da notare, come per oltre il 40% delle imprese il principale
ostacolo all'utilizzo di Internet sia la percezione di inutilità
rispetto alla propria attività.

Un'area in forte crescita e evoluzione è relativa all'utilizzo dei
social media. Circa il 37% delle imprese utilizza almeno un social
media e il 14,4% ne utilizza almeno due, con la finalità di
sviluppare l'immagine dell'impresa e dei suoi prodotti (19%), ma
anche di interagire con la clientela per rispondere a domande ovvero
sviluppare nuovi prodotti e servizi (rispettivamente il 13% e il 9%
delle motivazioni dell'utilizzo).

Per quanto concerne i rapporti con la Pubblica Amministrazione, sono
circa l'86% le imprese che utilizzano Internet per relazionarsi con
le amministrazioni pubbliche.

.. figure:: images/utilizzo-dei-principali-serizi-egov-da-parte-delle-imprese.svg
   :alt: Utilizzo dei principali servizi di e-government da parte delle imprese
   
   Utilizzo dei principali servizi di e-government da parte delle
   imprese

Anno 2012, quote percentuali di imprese che dichiarano di aver
utilizzato lo strumento

I dati rilevati dall'lstat nel 2012 consentono di ricostruire un
quadro più completo dell'utilizzo da parte delle micro-imprese dei
servizi in rete offerti dalla Pubblica Amministrazione [15]_.

La modalità di interazione prevalente è diventata la posta
elettronica (quasi il 70%), con una quota significativa di imprese
che utilizzava la posta elettronica certificata (35%), mentre le
modalità più tradizionali sono in progressiva riduzione.

I servizi più diffusi sono la gestione dei certificati medici (86%),
seguiti dai servizi per il lavoro (77%) e dalla posta elettronica
certificata (35%), mentre gli altri servizi presentano una
diffusione significativamente inferiore (gare d'appalto al 18%,
sportello unico delle attività produttive al 16%, fino alla
fatturazione elettronica al 10%.

In realtà, appare chiaro come la rapida diffusione dell'utilizzo dei
servizi in rete sia strettamente legata all'obbligatorietà o meno
delle procedure telematiche e questo a maggiore ragione per le
imprese minori.

Anche se il 40% delle imprese dichiara di non aver riscontrato
nessun problema nell'utilizzo dei servizi online, i principali
ostacoli all'utilizzo o ad un uso più esteso sono riconducibili alla
necessità di un contatto personale (26%), a difficoltà tecniche
(18%), ovvero a timori per la sicurezza del processo (10%). Le
valutazioni sulla percezione della qualità del servizio e la sua
evoluzione sono sostanzialmente in linea con il punto di vista dei
cittadini (cfr. sopra).


L'offerta di servizi in rete
~~~~~~~~~~~~~~~~~~~~~~~~~~~~

Anche se possono esserci delle specificità nazionali legate alle
strategie di sviluppo dei grandi attori internazionali, l'offerta
dei servizi online privati è di fatto globalizzata. I fornitori di
servizi nazionali adottano delle strategie di nicchia o multi
nicchia per soddisfare specifiche esigenze locali, ovvero diversi
livelli di maturità della domanda, ma gli scenari di offerta
rispecchiano delle traiettorie di sviluppo che tendono ad essere
relativamente omogenee rispetto a quanto accade nei principali Paesi
europei. Allo stesso tempo, gli attori internazionali introducono i
servizi più innovativi sui singoli mercati nazionali secondo una
tempistica che rispecchia il potenziale locale, ovvero l'esistenza
di vincoli Paese di tipo infrastrutturale, regolamentare o
normativo. Di fatto, l'Italia non viene spesso considerato tra i
primi Paesi da indirizzare per l'ingresso sul mercato europeo [16]_.

L'analisi che segue è, di conseguenza, incentrata sull'offerta dei
principali servizi online e sulle politiche di digitalizzazione
della Pubblica Amministrazione.

Il posizionamento dell'Italia
~~~~~~~~~~~~~~~~~~~~~~~~~~~~~

.. figure:: images/egov-benchmark.jpg
   :alt: eGovernment Benchmark europeo
   
Secondo i dati dell'eGovernment Benchmark [17]_ europeo,
l'Italia presenta una situazione dicotomica. In effetti, mentre per
quanto riguarda la disponibilità dei servizi il posizionamento dell'Italia
risulta tra i migliori, la situazione è molto meno positiva sia in
termini di facilità di utilizzo che dei livelli prestazionali.

Esaminando con maggiore dettaglio le diverse componenti di servizio
oggetto del confronto, si conferma il punto di forza dell'Italia sulla
componente di "User Centricity" (soprattutto la disponibilità on-line
dei servizi) e la trasparenza, mentre appare carente la disponibilità e
usabilità dei servizi transfrontalieri. Tra i fattori chiave abilitanti,
sopra la media appare solamente l'identità digitale, mentre permane un
significativo ritardo in particolare riguardo agli aspetti di sicurezza
delle transazioni e alla documentazione elettronica.

Come negli altri Paesi europei, anche in Italia si riscontra una
maggiore disponibilità e qualità dei servizi di e-government a livello
centrale rispetto al livello locale.

La situazione nelle diverse aree applicative
~~~~~~~~~~~~~~~~~~~~~~~~~~~~~~~~~~~~~~~~~~~~

Prendendo in considerazione i principali comparti dell'Amministrazione
con ricadute significative su cittadini e imprese (Sanità, Scuola,
Giustizia, Anagrafe, Pagamenti, ecc), la situazione rimane altamente
differenziata sul territorio, ad eccezione del settore della Giustizia,
dove l'attivazione del Processo Civile Telematico è divenuta
obbligatoria per tutti i soggetti e per tutto il territorio nazionale
dal 30 giugno 2014. La digitalizzazione del processo penale è invece
ancora sperimentale in alcune sedi giudiziarie.

Sanità
++++++

II processo di digitalizzazione della sanità, già avviato dopo la
pubblicazione delle linee guida sul Fascicolo Sanitario Elettronico da
parte del Ministero della Salute nel 2011, ha subito nel corso degli
ultimi anni un'importante accelerazione, con l'approvazione di diversi
decreti in materia di sanità elettronica e la diffusione del Fascicolo
Sanitario Elettronico su tutto il territorio nazionale. Tuttavia, a
fronte di un quadro

di programmazione ormai definito, la diffusione sul territorio del
Fascicolo Sanitario Elettronico (FSE) è ancora molto frammentata. In
base ai dati del *Rapporto sull'Innovazione nell'Italia delle regioni
(RIIR)* pubblicato dal CISIS nel 2012, il FSE è stato già realizzato ed
è a disposizione dei cittadini in quattro regioni (Lombardia,
Emilia-Romagna, Toscana, Sardegna) e nella Provincia Autonoma di Trento,
ma il numero di fascicoli realmente attivi e funzionanti è ancora molto
basso: solo il 13% della popolazione è dotata di un fascicolo attivo, di
cui la gran parte risulta residente in Lombardia (6 milioni circa di FSE
attivi). Inoltre, le funzionalità integrate nei diversi fascicoli e la
tipologia di documenti gestiti in digitale che confluiscono nei
repository sono ancora molto disomogenee tra di loro.

.. figure:: images/diffusione-adozione-fse.png
   :alt: Fonte: CISIS, 2012
   
   Diffusione e adozione del Fascicolo Sanitario Elettronico

Uno dei problemi principali da affrontare per arrivare ad una completa
diffusione del FSE rimane il livello di informatizzazione delle aziende
sanitarie sul territorio: l'Osservatorio sulla sanità elettronica del
Politecnico di Milano segnala infatti che solo il 6% delle cartelle
cliniche in Italia è dematerializzato [18]_ e, problema ancora più
rilevante, il grado di maturità ed interoperabilità tra le cartelle
elettroniche disponibili è ancora troppo basso.

Un ulteriore tema rilevante è l’aggiornamento della ricetta elettronica
e la sua integrazione con i servizi erogati attraverso il FSE, di cui è
prevista l'entrata a regime per il 90% delle prescrizioni entro il 2016
in tutte le Regioni.

In base ai dati di fine 2014 dello Smart City Index EY [19]_, il 53%
delle aziende sanitarie offre la possibilità di prenotare online le
visite specialistiche, il 29% di pagare il ticket via web ed il 49% di
accedere ai referti. Molto importante risulta la presenza di piattaforme
di livello regionale che offrono il servizio a tutte o alla maggior
parte delle aziende sanitarie presenti sul territorio.

Da novembre 2015 tutte le aziende sanitarie dovrebbero consentire ai
cittadini la possibilità di pagare i ticket online e rendere disponibili
i referti anche in formato digitale, tuttavia l’azione non appare ancora
diffusa sull’intero territorio nazionale [20]_.

Infine, il Patto per la Sanità Digitale [21]_ che intende rafforzare
l'impegno congiunto tra Regioni e Governo per l'innovazione tecnologica
nella sanità, prevedendo l'avvio di attività per la definizione di un
Masterplan per le iniziative di Sanità Digitale.

Scuola
++++++

Anche l'Italia, come gli altri Stati membri dell'Unione Europea, ha
avviato negli ultimi anni diverse iniziative e progetti per
rinnovare il sistema scolastico nazionale e diffondere l'innovazione
digitale nelle scuole. In particolare, a partire dal 2008, il MIUR
(Ministero dell'Istruzione, dell'Università e della Ricerca) ha
realizzato il piano "Scuola Digitale", che concentrava l'attenzione
su tre obiettivi chiave:

-  La diffusione di Lavagne Interattive Multimediali (LIM) nelle scuole;

-  L'allestimento di classi tecnologicamente avanzate (progetto "Cl@ssi
   2.0");

-  La realizzazione di un modello di didattica avanzato per le zone
   territorialmente disagiate attraverso il progetto "Isole in
   rete".

Le azioni del piano sono state poi rafforzate nel Piano eGov 2012 (del
2009) e nell'Agenda Digitale Italiana (2012), ove è stato introdotto il
nuovo "Piano Nazionale Scuola Digitale", che prevede, oltre al
rafforzamento delle linee precedentemente descritte, anche la
costituzione di centri scolastici digitali per garantire l'offerta
formativa anche in contesti territoriali svantaggiati, nonché
l'introduzione dei testi scolastici digitali a partire dall'anno
scolastico 2014/2015 [22]_. Le dotazioni tecnologiche nelle scuole
statali risultavano, nell'anno scolastico 2013-14, e ancor più nell’anno
scolastico 2014-2015 [23]_, in crescita in tutti i livelli scolastici e
le tipologie di scuole. La dematerializzazione dei principali processi
ha ormai raggiunto la maggior parte degli istituti: registro elettronico
69,2%, comunicazione online scuola-famiglia 58,3%. Le dotazioni
multimediali riguardano sia i laboratori (82,5% connessi in rete, 60,5%
dotati di LIM o proiettore interattivo), che le classi (rispettivamente
il 70% e il 48%). Le connessioni ad Internet ad alta velocità sono
presenti nel 23% degli istituti del secondo ciclo e il 10% di quelli del
primo ciclo. Infine, il numero di studenti per PC è sceso a 7,8 (dagli
8,7 del 2012), con valori pari a poco meno di 10 unità per il primo
ciclo e 5,7 per il secondo ciclo. A livello territoriale, alcune Regioni
del Sud (Molise, Puglia, Basilicata, Sardegna), grazie all'utilizzo
efficace dei fondi strutturali, mostrano percentuali di adozione più
elevate della media italiana. Tra le altre Regioni, i tassi di
penetrazione più elevati si riscontrano nelle Marche, Emilia-Romagna,
Toscana e Friuli Venezia Giulia. La recente Legge 13 luglio 2015, n. 107
“Riforma del sistema nazionale di istruzione e formazione e delega per
il riordino delle disposizioni legislative vigenti” (G.U. Serie Generale
n.162 del 15-7-2015) aggiorna ed evolve anche i programmi di
digitalizzazione sia della infrastruttura, sia della didattica.

Servizi PA locale
+++++++++++++++++

Quasi tutti i Comuni hanno ormai un sito web (99,4%) [24]_, anche se
meno del 20% eroga servizi che possono essere svolti completamente
online. I tributi locali (tasse sulla casa e sui rifiuti) sono i più
diffusi (oltre il 60%), seguiti dai servizi legati all'anagrafe
(57%).

Oltre metà dei Comuni con più di 60.000 abitanti offre servizi
completamente transattivi, mentre tale percentuale scende sotto il
15% nei Comuni sotto i 5.000 abitanti [25]_.

Alcuni servizi di sportello (es. Attività Produttive) sono stati
recentemente oggetto di switch-off verso l'online in tutti i Comuni,
anche se permangono alcune criticità, ad esempio per consegna degli
allegati tecnici, che non risulta sempre possibile per via telematica. A
livello territoriale, la maggior diffusione di servizi online
completamente transattivi si riscontra in Emilia Romagna (40% dei
Comuni) e Veneto (30%), mentre le situazioni più arretrate (inferiori al
10%) sono relative alla Basilicata e il Molise, ma anche le Regioni e
Province Autonome dell'arco alpino (Valle d'Aosta, Province Autonome di
Trento e di Bolzano), dove sono particolarmente numerosi i Comuni di
piccole dimensioni. Per quanto concerne in particolare i Comuni
capoluogo [26]_, negli ultimi anni sono stati sviluppati nuovi servizi
innovativi, tra quali:

-  Open Data. Il 24% dei Comuni capoluogo pubblica dati in formato
   aperto sul proprio sito, con una crescita del 130% rispetto all'anno
   precedente. Allo stesso tempo, nell'ultimo anno sono quintuplicati i
   dataset pubblicati;

-  Servizi per la mobilità. I capoluoghi con travel planner sono il 43%,
   in crescita del 50% rispetto al 2012, mentre le città con mobile app
   per i trasporti pubblici sono il 25% (+ 120%);

-  Servizi per il turismo. Tutti i Comuni capoluogo hanno sviluppato
   pagine web per il turismo, ma solo in metà dei casi si tratta di veri
   e propri portali. Tuttavia, risultano ancora poco sviluppati i
   servizi più interattivi e transattivi: solo il 14% dei Comuni
   consente di accedere alla prenotazione delle strutture ricettive dal
   proprio sito e solo il 3% di acquistare online biglietti per musei o
   monumenti;

-  Sicurezza urbana. Quasi la metà dei Comuni ha installato reti di
   sensori e videosorveglianza per monitorare la sicurezza in ambito
   urbano, ma solo il 6% eroga dei servizi online al cittadino in questo
   ambito;

-  Pagamenti elettronici. Solo il 15% dei Comuni capoluogo consente il
   pagamento online della TASI, e percentuali ancora più basse
   riguardano gli altri tributi comunali. La situazione appare migliore
   per scuole e asili nido comunali, per le quali il pagamento online di
   alcuni servizi (ad esempio il servizio mensa) è consentito nel 28%
   dei casi.

La dimensione territoriale
~~~~~~~~~~~~~~~~~~~~~~~~~~

La realizzazione dell'Agenda Digitale Italiana è un'opportunità unica
per accelerare il processo di trasformazione della Pubblica
Amministrazione e in generale dell'intera struttura economica e sociale
del Paese. In tale contesto, il livello regionale e locale rappresentano
un ambito fondamentale per la definizione, la concertazione e
l'attuazione di politiche di sviluppo digitale, poiché consente di
rispondere agli obiettivi europei prevedendo azioni programmatiche
proprie delle Regioni, che partono "dal basso" rispettando le
specificità a livello locale e allo stesso tempo valorizzando le
economie di scala e le possibili sinergie di rete. Tuttavia, le Regioni
partono da situazioni molto diverse. Ognuna di esse presenta punti di
forza e di debolezza specifici, vocazioni territoriali molto differenti,
che sono il risultato da un lato della diversità di alcune condizioni di
partenza (es. l'età media più o meno avanzata o la composizione del
nucleo familiare o il reddito medio influiscono molto sui tassi di
adozione delle varie innovazioni tecnologiche, così come la
frammentazione dei piccoli comuni condiziona la capacità di innovazione
del sistema amministrativo locale nel suo complesso), dall'altro delle
politiche di innovazione che le Amministrazioni hanno condotto negli
ultimi anni.

In alcuni settori questi risultati sono più evidenti (ad es. nella
sanità, settore che, essendo di competenza regionale, fornisce alla
Regione un maggior numero di leve decisionali per agire), in altri
sono il frutto di scelte di priorità e di allocazione dei fondi
(come è il caso della scuola, dei servizi innovativi alle imprese,
della mobilità, e così via), che hanno spinto alcuni settori più
avanti di altri.

Per questi motivi la definizione della strategia per la crescita
digitale ha seguito un percorso logico, articolato nelle seguenti
fasi:

-  identificazione dei settori strategici che hanno un maggior impatto
   sul processo di trasformazione della Pubblica Amministrazione, sia in
   termini di incidenza sulla spesa pubblica, che delle potenziali
   ripercussioni (effetto leva o moltiplicatore) sulla creazione di un
   ambiente favorevole allo sviluppo dell'innovazione, della crescita e
   dell'inclusione digitale dell'intero tessuto socio-economico;

-  valutazione del divario territoriale, con particolare riguardo alla
   dimensione regionale e comunale (a cominciare dai capoluoghi di
   provincia);

-  identificazione delle migliori pratiche sulla base di indicatori
   quantitativi e qualitativi, confrontabili - quando possibile - con
   gli obiettivi europei;

-  selezione delle azioni che possono incidere in maniera, diretta o
   indiretta, sul miglioramento degli indicatori di cui al punto
   precedente;

-  definizione di obiettivi temporali e quali-quantitativi per le
   singole azioni identificate;

-  definizione di un processo di monitoraggio dei risultati.

Il Governo e l'AgID promuovono e partecipano attivamente alla
realizzazione delle analisi territoriali all'interno dei settori
strategici, sia attraverso organismi istituzionali come la Conferenza
Stato - Regioni, che mediante lo stimolo e il patrocinio ad iniziative
di tipo privato o pubblico-privato.

Nei paragrafi che seguono vengono riportate, a titolo esemplificativo,
alcune delle più recenti analisi territoriali condotte in Italia, che
hanno contribuito a definire il contesto di riferimento della strategia
per la crescita digitale. Tali analisi fanno parte della strumentazione
di monitoraggio continuativo degli scenari a disposizione dell'AgID.

**La situazione dell'innovazione nelle Regioni**

II 6° quadro di valutazione dell'innovazione regionale (Regional
Innovation Scoreboard - RIS) offre una vantazione comparativa delle
performance sul piano dell'innovazione di 190 regioni dell'Unione
europea, della Norvegia e della Svizzera.

Il RIS si affianca al quadro di vantazione "L'Unione dell'innovazione"
che confronta il livello dell'innovazione tra i singoli Stati membri.

.. figure:: images/eu-member-state-innovative-performance.png
   :alt: EU Member States' innovation performance

Analogamente a quanto avviene per il quadro di valutazione
"L'Unione dell'innovazione" in cui i paesi sono classificati in 4
diversi gruppi di rendimento sul piano dell'innovazione, le regioni
europee sono state a loro volta segmentate tra: regioni leader
dell'innovazione (34 regioni); regioni inseguitrici (57 regioni);
regioni con una capacità innovativa ridotta (68 regioni); e regioni in
ritardo e con una capacità di innovazione modesta (31 regioni).

.. figure:: images/regioni-gruppi-innovazione-eu.jpg
   :alt: La ripartizione delle regioni europee tra i quattro gruppi di innovazione

Nonostante il fatto che si registrino variazioni sul piano del
rendimento innovativo regionale all'interno dei Paesi, i gruppi di
rendimento regionali corrispondono abbastanza bene ai rispettivi gruppi
di rendimento in cui sono classificati i Paesi nel quadro di valutazione
"L'Unione dell'innovazione". La maggior parte delle regioni leader
dell'innovazione e delle regioni che tengono il passo appartengono ai
Paesi classificati quali leader dell'innovazione e paesi che tengono il
passo nel quadro di valutazione "L'Unione dell'innovazione" e la maggior
parte delle regioni innovatrici moderate e delle regioni in ritardo sono
classificate nello stesso quadro tra gli innovatori moderati e i Paesi
in ritardo. Tuttavia, 14 Paesi hanno regioni che si situano in due
gruppi di rendimento e quattro Stati membri, Francia, Portogallo,
Slovacchia e Spagna, hanno regioni in 3 diversi gruppi di rendimento
regionale. Soltanto Austria, Belgio, Bulgaria, Repubblica Ceca, Grecia e
Svizzera presentano una resa innovativa relativamente omogenea poiché
tutte le regioni di questi paesi si trovano nello stesso gruppo di
rendimento.

Tutte le regioni leader dell'innovazione dell'UE (27 Regioni) sono
concentrate in solo otto Stati membri dell'UE: Danimarca, Germania,
Finlandia, Francia, Irlanda, Paesi Bassi, Svezia e Regno Unito.

In questo contesto, l'Italia occupa una posizione di retroguardia, con
solo due Regioni (Piemonte e Emilia-Romagna), che si distinguono per
appartenere invece al secondo cluster di innovazione.

**Le evidenze regionali**

*La situazione generale*

La situazione delle diverse Regioni è molto eterogenea, come evidenziato
anche nella ricerca “Italia Connessa – 2014” di Telecom Italia
(http://italiaconnessa.telecomitalia.com/sites/default/files/ItaliaConnessa2014.pdf):
sulla base delle categorie e degli indicatori rilevati i territori più
innovativi sono stati Lombardia, Trentino, Emilia Romagna e Toscana, con
una fascia intermedia rappresentata dalle altre Regioni del Nord e del
Centro Italia, mentre le Regioni del Mezzogiorno lamentano una
situazione ancora largamente deficitaria.

.. figure:: images/innovativita-regioni-italia.png
   :alt: Innovatività regioni italiane

Sintesi caratteristiche della domanda e offerta
~~~~~~~~~~~~~~~~~~~~~~~~~~~~~~~~~~~~~~~~~~~~~~~

Sulla base delle evidenze sopra riportate è possibile fare alcune
considerazioni di sintesi sulle caratteristiche della domanda e
dell'offerta di servizi di in rete, che devono essere prese in
considerazione per creare un ambiente favorevole allo sviluppo dei
servizi ed al loro utilizzo:

-  La domanda di servizi online è condizionata da un livello di
   diffusione dell'utilizzo di Internet che è ancora significativamente
   inferiore rispetto a quanto riscontrabile nei Paesi più avanzati.
   Allo stesso tempo il livello degli skill ICT rimane largamente
   deficitario rispetto alla media europea;

-  Inclusione digitale e skill ICT sono problemi che accomunano le fasce
   più anziane di popolazione e molte delle micro imprese italiane;

-  II divario rispetto agli altri Paesi europei è particolarmente
   evidente per quanto riguarda i servizi transattivi, mentre è più
   ridotto per i servizi di informazione, comunicazione e
   intrattenimento;

-  La domanda di servizi online delle imprese presenta un'estrema
   eterogeneità sia dimensionale, soprattutto, che settoriale.
   L'innalzamento della cultura digitale delle micro imprese è un tema
   prioritario per consentire di migliorare il loro livello di
   competitività;

-  I processi di adozione dei servizi online della Pubblica
   Amministrazione appaiono fortemente condizionati dal livello di
   obbligatorietà, così come appare fondamentale il ruolo degli

-  intermediari per garantire l'utilizzo delle procedure telematiche da
   parte delle imprese minori;

-  Le Amministrazioni a tutti i livelli hanno fatto notevoli sforzi per
   la digitalizzazione dei processi e per l'attivazione di servizi in
   rete. Tuttavia, la Pubblica Amministrazione Centrale, le Regioni ed i
   grandi Comuni mostrano ancora una maggiore capacità di attivare
   servizi in rete rispetto ai comuni di minori dimensione;

-  A partire dagli anni 2010-11 si è iniziato a parlare più
   concretamente di switch-off digitale dei servizi, in particolare nei
   rapporti con le imprese, ma tale obiettivo è stato raggiunto solo in
   alcuni procedimenti verticali, a dimostrazione dell'importanza della
   necessità di reingegnerizzazione dei processi. Le esperienze in
   materia di Sportello Unico delle Attività Produttive, Certificati di
   Malattia, Processo Civile Telematico, rappresentano degli esempi
   concreti di possibile attuazione dei processi di diffusione
   dell'innovazione digitale guidati dai servizi della Pubblica
   Amministrazione;

-  Alcuni comparti sono stati oggetto di piani di innovazione specifici,
   di tipo top-down (es. scuola e giustizia) o condivisi tra diversi
   livelli amministrativi (es. sanità);

-  L'ulteriore sviluppo del processo di digitalizzazione richiede
   primariamente l'attivazione di progetti nazionali abilitanti (in
   particolare nell'ambito dei pagamenti elettronici) e di un maggiore
   coordinamento unitario della programmazione, oltre che iniziative di
   diffusione della cultura digitale e dello sviluppo delle competenze
   sia per le imprese, sia per aumentare i tassi di utilizzo fra i
   cittadini.
   
   .. rubric:: Note

.. [2]
   Commissione europea, Digital Agenda Scoreboard, 2015

.. [3]
       | Individui che hanno utilizzato Internet almeno una volta a
         settimana nel corso degli
       | ultimi tre mesi

.. [4]
   Il dato si intende alle imprese che realizzano almeno 1% del proprio
   fatturato online

.. [5]
       Istat, Cittadini imprese e nuove tecnologie, dicembre 2015

.. [6]
       Commissione europea, Digital Agenda Scoreboard, 2015

.. [7]
   Commissione europea, Digital Agenda Scoreboard, 2015. Indice su 12
   possibili attività online.

.. [8]
   Commissione europea, Digital Agenda Scoreboard, 2015

.. [9]
   Istat, Cittadini imprese e nuove tecnologie, dicembre 2015

.. [10]
   Istat, Cittadini imprese e nuove tecnologie, dicembre 2015

.. [11]
   Istat, Cittadini imprese e nuove tecnologie, dicembre 2013

.. [12]
   Istat, L'uso dell'e-government da parte di consumatori e imprese,
   2013

.. [13]
   Uso di Internet da parte di persone con 6 anni e più. Istat,
   Cittadini imprese e nuove tecnologie, dicembre 2015

.. [14]
   Commissione europea, Digital Agenda Scoreboard, 2015

.. [15]
       Istat, Assetti strutturali e fattori di competitività delle
       imprese italiane: le micro imprese in Italia, novembre 2013

.. [16]
       Si veda a questo proposito la strategia recentemente adottata
       dall'operatore di servizi di video streaming Netflix per
       l'ingresso sul mercato europeo.

.. [17]
       Commissione europea, Delivering on the European Advantage? Final
       Insight Report, May 2014

.. [18]
   MIP, Osservatorio Innovazione Digitale in Sanità, 2014

.. [19]
   Smart City Index, EY 2015

.. [20]
   Decreto del Presidente del Consiglio dei Ministri dell'8 agosto 2013
   (pubblicato in Gazzetta Ufficiale n.243 del 16 ottobre 2013)

.. [21]
   Conferenza Stato - Regioni, Patto per la Sanità Digitale - Documento
   Programmatico, 2014

.. [22]
   Decreto Crescita 2.0 e Decreto ministeriale n.781 del 27 settembre
   2013

.. [23]
   MIUR, DG Studi, Statistica e Sistemi Informativi - Le Dotazioni
   multimediali per la didattica nelle scuole, A.S. 2014/2015, ottobre
   2015

.. [24]
   Istat, Le tecnologie dell'informazione e della comunicazione nella
   Pubblica Amministrazione Locale, 2013

.. [25]
   Istat, ICT nella PAL, 2012

.. [26]
   Between, Smart City Index, 2014
